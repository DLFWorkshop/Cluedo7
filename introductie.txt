David is dood, hij ligt in een sloot van een donker bosje net naast het dorp Overschie op zo’n 500 meter van de oude boerderij waar gisteren nog een feestje werd gehouden. In de rode sloot ligt hij dan, plat op z’n gezicht en z’n buik armen wijd. Je kent het wel zo’n aanzicht van iemand die net gesprongen is, of iemand die misschien wel vermoord is. Uit z’n linker jaszak komt een rood ballonnetje tevoorschijn, dat bijna niet zichtbaar is door de Bordeaux rode gloed van het laagstaande water waar David ligt. Op de helling van de sloot in de drassige grond is een stevige schoenafdruk te zien.
